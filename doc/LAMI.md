## Limited Area Model Italia

LAMI è un accordo tra [Arpae-SIMC Emilia
Romagna](https://www.arpae.it/sim/), [Servizio Meteorologico
dell’Aeronautica militare](http://www.meteoam.it/) e [Arpa
Piemonte](http://www.arpa.piemonte.gov.it/) per lo sviluppo e la
gestione operativa di procedure meteorologiche numeriche previsionali
in Italia. Nell’ambito di LAMI, Arpae-SIMC gestisce le procedure
operative meteorologiche denominate [cosmo-5M](cosmo-5M) e
[cosmo-2I](cosmo-2I), che forniscono previsioni numeriche sull'area
del Mediterraneo e sul territorio nazionale con passo di griglia di 5
e 2,2 km rispettivamente.

Le previsioni basate su queste due procedure modellistiche vengono
effettuate presso il centro di supercalcolo
[Cineca](http://www.cineca.it/), sulla base di un contratto stipulato
tra Cineca e Arpae-SIMC Emilia Romagna, finanziato dal [Dipartimento
della Protezione Civile
Nazionale](http://www.protezionecivile.gov.it/).
